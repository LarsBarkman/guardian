
# Ifluence legislators and constituents
## Context
Digitaliseringen innebär att det krävs nya sätt att tänka kring och formulera sig i lagstiftning och regler för olika sorters verksamheter. Det är även av stor vikt att arbetet sker proaktivt, kontinuerligt och flexibelt. De mängder av data i realtid som digitaliseringen alstrar ger möjlighet att förstå och hantera komplicerade och komplexa
fenomen. Genom att bygga modeller för analys- och beslutsstödkan de positiva effekter som denna nya form av kunskapsuppbyggande genererar användas till stöd för ökad
kvalitet och effektivitet i offentlig verksamhet och produkt- och tjänsteutveckling i näringslivet. För att kunna användadigit aliseringens möjligheter behöver det offentliga skapa en legal infrastruktur som stödjer dessa nya möjligheter. Teknikutvecklingen och användningsmönstren är sammantvinnade och leder till att många lagar och regleringar inte fungerar i denna nya kontext eller att de fungerar hämmande för
utvecklingen. 

För att möjliggöra ett enkelt, säkert och integritetsbevarande informationsutbyte över verksamhets- och organisationsgränser i den offentliga sektorn behövs gemensamma spelregler. Flera olika lagar berörs i den offentliga sektorns verksamheter beroende på
vilken insats, informationsutbyte eller annan verksamhetsförändring som ska genomföras med hjälp av igitalisering. Ett exempel som åskådliggör detta är införandet av användning
av trygghetsteknik för äldre och funktionshindrade, där verksamheten behöver ta hänsyn till ett flertal lagar såsom Regeringsformen, Hälso- och sjukvårdslagen, Socialtjänstlagen,
Personuppgiftslagen och Kameraövervakningslagen. Ett omfattande problem är att lagar och regler är framtagna innan digitalisering och dagens teknik fanns vilket gör att formuleringar och begrepp inte fungerar för området. Det leder till en stor osäkerhet i uttolkningarna av rådande lagstiftning vilket bromsar användningen av digitaliseringens möjligheter i verksamheterna. Oavsett om det gäller trygghetsteknik för äldre och
funktionshindrade eller någon annan verksamhet som digitaliseras/teknikaliseras är lagstiftningen något som ständigt behöver tas i beaktande. Det finns behov av att ytterligare klargöra de rättsliga förutsättningarna av de kommunala verksamheterna som
exempelvis i den kommunala vården och omsorgen. Metodstöd kring uttolkning av lagar och regler kan behövas för att stödja huvudmännen och skynda på införandet av digitalisering i verksamheterna.

Source: [Digitaliseringens transformerande kraft - Digitaliseringskommissionen](https://digitaliseringskommissionen.se/wp-content/uploads/2015/09/03-Digitaliseringens-transformerande-kraft_20150928.pdf)

## Motivation behind the choice


## Further Reading
 [Digitaliseringens transformerande kraft - Digitaliseringskommissionen](https://digitaliseringskommissionen.se/wp-content/uploads/2015/09/03-Digitaliseringens-transformerande-kraft_20150928.pdf)
